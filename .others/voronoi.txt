Multumiri lui Mihai Popa care a cotrobait prin arhiva de mesaje si a gasit
mesajul de mai jos. El se refera la principiul dualitatii si am adaugat o
bucata despre diagramele Voronoi.

---------- Forwarded message ----------
Date: Thu, 09 Dec 1999 17:01:37 -0500
From: Catalin A Francu <cata@MIT.EDU>
To: PROBLEME <probleme@ldc.ro>
Subject: [probleme] Dualitatea in Geometria Computationala

Noroc,

Daca tot n-am mai prea trimis probleme, hai sa va impartasesc si voua
ceva din adanca intelepciune care mi-a fost bagata cu pompa pe gat la
MIT. Scriu sub impulsul momentului, asa ca nu va asteptati la prea multa
coerenta.

Incep cu observatia ca "Geometrie Computationala" nu suna prea
romaneste, insa pe de alta parte "Geometrie Analitica" nu suna prea
corect, fiindca nu e totuna cu ce se face (facea?) in clasa a XI-a de
liceu.

Sa pornim de la urmatoarea problema: Avem o colectie de N drepte in
plan, oricare doua neconfundate, astfel incat nici una din ele nu trece
prin origine. Sa se indice care din drepte sunt vizibile din origine.

Un algoritm decent functioneaza in O(N^2), astfel: ia fiecare dreapta
di, si o intersecteaaza cu fiecare din celelalte drepte dj. In acest
fel, di se imparte in doua semidrepte, din care numai una este vizibila
din origine, cealalta fiind obturata de catre dj. In felul acesta tot
intersectam semidrepte peste semidrepte, si vedem daca in final ramanem
cu vreun segment vizibil din origine. Desigur, pe parcurs apare tot
tacamul de cazuri particulare: drepte verticale, drepte orizontale,
erori de calcul, radicali, distante etc. Sper ca v-am scarbit destul ca
sa vreti sa aflati si o implementare mai eleganta.

Vom prezenta un algoritm foarte dragut si foarte cunoscut (in final)
care rezolva problema in O(N log N). Facem intai urmatoarea conventie.
De vreme ce dreptele nu trec prin origine, ele au ecuatii de forma
ax+by+c=0, cu c<>0. Atunci le vom aduce pe toate la forma ax+by+1=0
(evident, impartind prin c).

Si-acum sa vedem ce este principiul dualitatii. El asociaza fiecarei
drepte de forma ax+by+1=0 un punct de coordonate (a,b) in plan. Vom numi
spatiul dreptelor "spatiu primal", iar spatiul punctelor corespunzatoare
"spatiu dual". De aici decurg o multime de observatii foarte
interesante, din care nici eu nu-mi aduc aminte decat cateva:

1) Oricarui punct din spatiul dual ii corespunde o dreapta in spatiul
primal, si ce este mai interesant, oricaror doua puncte distincte din
spatiul dual le corespund drepte distincte in spatiul dual

2) Oricarei drepte din spatiul primal ii corespunde un punct in spatiul
dual. Exceptia o constituie dreptele care trec prin origine, pentru ca
ele au c=0 si nu pot fi normalizate. Totusi, daca extindem spatiul dual
ca sa contina si puncte de la infinit, atunci fiecarei drepte care trece
prin origine in spatiul primal ii corespunde un punct de la infinit in
spatiul dual. Cu asta, bijectia intre cele doua spatii este completa.

3) Sa ne inchipuim acum doua drepte in spatiul primal, care se
intersecteaza intr-un punct: ax+by+1=0, dx+ey+1=0. Fie (p,q) punctul lor
de intersectie, care are proprietatile:

ap+bq+1=0
dp+eq+1=0

Sa dualizam acum cele doua drepte. Obtinem punctele (a,b) si (d,e). Sa
analizam ecuatia dreptei care trece prin aceste doua puncte:

x-a   y-b
--- - --- = 0 (*)
d-a   e-b

Dar ap+bq+1=dp+eq+1 ==> (d-a)p + (e-b)q = 0 ==> (d-a) = -(e-b)q/p

Inlocuind asta in (*) si reducand numitorul (e-b) deducem:

(x-a)p/q + (y-b) = 0 ==> px+qy-(pa+qb)=0, dar pa+qb=-1, deci ecuatia
dreptei este:

px+qy+1=0 !!!

Cu alte cuvinte, daca dreptele d1 si d2 se taie in punctul P, atunci
dualizand totul obtinem punctele dual(d1) si dual(d2), care determina
tocmai dreapta dual(P). Asta mai arata si ca nu e obligatoriu ca in
spatiul primal sa avem drepte si in spatiul dual sa avem puncte, ci
putem dualiza orice, oriunde ( :) ).

4) La fel se demonstreaza reciproca: doua puncte care determina o
dreapta se dualizeaza in doua drepte care se intersecteaza intr-un
punct.

5) Generalizarea este si mai draguta: Un fascicol de drepte (pentru cei
care nu prea dau pe la mate, asta inseamna o colectie de drepte care se
intalnesc in acelasi punct) se dualizeaza intr-o multime de puncte,
toate coliniare. Se demonstreaza folosind acelasi punct (p,q) pentru
toate dreptele.

6) Dar o colectie de drepte paralele? O sa radeti, dar se dualizeaza tot
intr-o multime de puncte coliniare. Daca nu ma-nsel, dreapta care
contine aceste puncte coliniare inteapa originea. Demonstratia se poate
face fie prin calcul direct, fie observand ca in fond o colectie de
drepte paralele este un fascicol de drepte care se intalnesc la infinit
(Euclid sa traiasca!)

7) Sa luam dreapta ax+by+1=0. Daca normalizam dreapta (impartind prin
sqrt(a*a+b*b)), aflam ca distanta de la dreapta la origine este
1/sqrt(a*a+b*b). Dualizand dreapta, obtinem punctul (a,b), care este
situat la distanta sqrt(a*a+b*b) de origine. Mai expresiv, daca dreapta
este la distanta d de origine, punctul dual este la distanta 1/d de
origine. Mai interesant este ca punctul dual, originea si piciorul
perpendicularei din origine pe dreapta sunt coliniare. E destul de usor
de demonstrat, daca nu v-ati luat inca un creion si o hartie e cazul sa
o faceti, altfel cred si eu ca va plictisiti :) Iata un fel de poza.

      ^
     \|
      * (0,1/b)
      |\
      | \ Q = piciorul perpendicularei din origine pe dreapta
      | /\
     O|/d \ (1/a,0)
 -----------------*----*-------------------->
     /|     \
    / |      \
1  /d |       \
  /   |        \ (dreapta)
 /    |
/     |
   P* |

   (=dualul)

Si-acum momentul picant, problema de la care am pornit. Aici va trebui
sa va faceti singuri figurile, fiindca slash-urile si backslash-urile nu
mai ajung. Luati o multime de drepte care definesc un poligon in jurul
originii, deci sunt vizibile din origine. Luati si alte drepte care nu
intersecteaza acest poligon, deci nu sunt vizibile din origine.
Asemanator figurii de mai sus, dualizati toate aceste drepte. Pentru
fiecare dreapta, veti obtine un punct in partea opusa relativ la
origine. Punctul este cu atat mai aproape de origine, cu cat dreapta
este mai departe de origine.

Dorim sa separam acum dreptele vizibile din origine de celelalte drepte.
Sa vedem daca nu putem lucra cumva cu punctele duale. Intuitiv, ce
inseamna o dreapta INvizibila din origine? Inseamna o dreapta
"departata" de origine (in sensul ca alte drepte vor fi mai aproape
decat ea si o vor obtura). In limbaj dual, asta inseamna ca punctul dual
va fi mai aproape de origine, in sensul ca vor fi alte puncte mai
departe decat el.
Asta cred ca deja va sugereaza ideea de rezolvare. Daca v-ati gandit la
infasuratoare convexa, ati pus punctul pe y. Algoritmul este urmatorul:

- Se da multimea de drepte (ai*x+bi*y+ci=0)
- Aducem toate dreptele la forma ai*x+bi*y+1=0, impartind prin ci
- Aflam infasuratoarea convexa a multimii de puncte (ai,bi)
- Punctele de pe aceasta infasuratoare convexa corespund dreptelor
vizibile din
origine.

De ce asa? Pentru ca punctele de pe infasuratoarea convexa sunt cele mai
departate de origine, deci dreptele lor duale sunt cele mai apropiate de
origine. Va las placerea de a analiza cazurile particulare, de exemplu
cele in care multimea de drepte nu defineste un poligon inchis in jurul
originii, ci unul deschis (hint: originea nu apartine infasuratorii
convexe a punctelor duale).

O alta tema de gandire este: ce se intampla in cazul limita cand trei
sau mai multe puncte sunt coliniare pe infasuratoarea convexa? De
exemplu in cazul:

Pi   Pj Pk      Pl
+----+---+-------+
    /    \
x
..... Originea ....

, punctele Pj si Pk corespund sau nu unor drepte vizibile din origine?

-------------------------
Asa, si acum diagramele Voronoi. In primul rand ce sunt alea. Sa
consideram un poligon convex (pentru simplitate vom lua un dreptunghi) si
n puncte P1, P2, ..., Pn in acel dreptunghi. Poligonul Voronoi al unui
punct Pi este format din multimea acelor puncte P din dreptunghi care sunt
mai aproape de Pi decat de orice alt punct Pj. Impartirea dreptunghiului
in poligoane se numeste diagrama Voronoi.

Exemple: Pentru n=1, exista un singur poligon Voronoi care este intregul
dreptunghi. Pentru n=2, ducem mediatoarea lui P1 si P2 si o intersectam cu
dreptunghiul, obtinand doua poligoane. Punctele din poligonul lui P1 sunt
mai aproape de P1 decat de P2 si invers. Pentru n=3, ducem cele trei
mediatoare ale segmentelor P1P2, P2P3 si P3P1. Mediatoarele se intalnesc
intr-un punct (cercul cercului circumscris) si le prelungim pana
intersecteaza dreptunghiul. Pentru n=3, cand P1 P2 si P3 sunt coliniare,
dreptunghiul este sectionat in trei "felii".

Se poate defini diagrama Voronoi si fara constrangerile dreptunghiului,
adica pe intregul plan xOy, dar in acest caz poligoanele sunt "deschise"
(se duc la infinit). In orice caz, nu este greu de demonstrat ca
poligoanele Voronoi sunt convexe.

O metoda "barbara" de a afla poligoanele Voronoi porneste de la observatia
ca daca duc mediatoarea dintre Pi si Pj, atunci in mod sigur punctele de
partea lui Pj nu au cum sa fie in poligonul lui Pi, pentru ca sunt mai
aproape de Pj decat de Pi. Dec algoritmul este:

- Pentru fiecare i afla poligonul lui Pi astfel:
- Porneste cu un poligon egal cu intregul dreptunghi
- Pentru fiecare j<>i
- Intersecteaza poligonul cu mediatoarea lui PiPj si
"arunca" bucata din partea lui Pj
- Poligonul ramas este poligonul lui Pi

Complexitatea este O(N^3), iar numarul de cazuri particulare este mare. In
continuare revenim la principiul dualitatii si la problema de mai sus, a
vizibilitatii unor drepte dintr-un punct.

Sa ne imaginam punctul Pi inconjurat de n+3 drepte: cele n-1 mediatoare
ale segmentelor PiPj si cele 4 laturi ale dreptunghiului. Atunci poligonul
Voronoi al lui Pi are drept laturi exact segmentele "vizibile" din Pi ale
acestor n+3 drepte. Si dupa cum am vazut mai sus, aceasta problema se
reduce la infasuratoare convexa. Trebuie avut grija pentru ca in
rezolvarea de mai sus a problemei vizibilitatii am presupus ca punctul de
observare este originea. Deci in cazul general va trebui sa translatam
totul in asa fel incat Pi sa ajunga in origine, pentru a putea aplica
principiul dualitatii. Un ultim aspect care trebuie abordat este acela ca
problema de mai sus indica numai care drepte sunt vizibile, nu exact ce
segmente din acele drepte.

Algoritmul pentru aflarea poligonului Voronoi al lui Pi este:

- Translateaza tot sistemul pentru a suprapune Pi peste origine **
- Construieste colectia de n+3 drepte D1, D2, ..., Dn+3
- Rezolva infasuratoarea convexa si afla colectia de drepte vizibile
din origine, fie ele V1, V2, ..., Vk (in ordine trigonometrica)
- Calculeaza varfurile poligonului Voronoi: Wi = Vi-1 int. cu Vi
- Retranslateaza originea si {Wi} pentru a duce Pi in pozitia originala

** Cum se translateaza colectia de puncte este clar: din fiecare Pj.x se
scade Pi.x si din fiecare Pj.y se scade Pi.y; in acest fel Pi.x si pi.y
devin 0. Cum translatam laturile dreptunghiului (sau in cazul general o
dreapta oarecare) ? Daca ecuatia originala era ax+by+c=0, scriem aceasta
ecuatie relativ la Pi.x si Pi.y:

Fie t=a*Pi.x + b*Pi.y + c
a(x-Pi.x) + b(y-Pi.y) + t =0

Deci noua ecuatie este
ax + by + t =0

Cu alte cuvine, pentru a translata dreapta cu -Pi.x si -Pi.y, scadem din c
valoarea a*Pi.x + b*Pi.y.

Complexitatea noului algoritm este (pentru un singur poligon):
- O(N) translatia
- O(N) constructia dreptelor
- O(N) dualizarea
- O(N log N) infasuratoarea convexa
- O(N) constructia poligonului Voronoi
- O(N) translatia inapoi

Pentru intreaga diagrama complexitatea este O(N^2 log N).
Programul este implementat si testat. Nu este chiar scurt daca il
construiti de la 0, dar daca puteti scrie fara greseala rutinele pentru
infasuratoare convexa, intersectii de drepte si asa mai departe, cam in
1.5 - 2 ore ar trebui sa puteti programa toata povestea asta.

Si acum fug sa invat, am un test la Java care de fapt este un test de
gargara despre managementul proiectelor de software. O abureala compl